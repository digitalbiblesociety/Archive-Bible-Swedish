<pre>
Det här kapitlet riktar sig till den som vill hjälpa till att
korrekturläsa bibeln.  Med korrekturläsning menar vi att jämföra
texten, ord för ord, med en tryckt bibel, för att kontrollera att den
elektroniska utgåvan innehåller hela texten, och att allt är korrekt.

Det har hänt att ord eller till och med hela meningar fattats i den
elektroniska utgåvan.  För att vi ska hitta sådana fel är det viktigt
att korrekturläsningen görs genom jämförelser med en bra förlaga.

Om bibeln är Guds ofelbara ord eller inte tvistas det om.  En sak är i
alla fall tyvärr helt klar:  det finns tryckta biblar med mycket
varierande kvalité.  Vi som knappat in bibeln har stött på tre
biblar, alla tryckta 1977 men på olika förlag, som kommaterar
annorlunda jämfört med äldre biblar.  Vi har valt att använda den
äldre kommateringen (som vi tror är överrensstämmande med
originalöversättningen).  Innan du börjar korrekturläsa eller skriva
in text bör du kontrollera Jes. 9:2 och Matt. 21:2 som ska se ut så
här:

  2.    Det folk som vandrar i mörkret
        skall se ett stort ljus;
        ja, över dem som bo i dödsskuggans land
        skall ett ljus skina klart.

  2.  och sade till dem: »Gån in i byn som ligger mitt framför eder,
      så skolen I strax finna en åsninna stå där bunden och en fåle
      bredvid henne; lösen dem och fören dem till mig.

Det förekommer att verserna har fler kommatecken, som i exemplen nedan
(skillnaderna finns på första raden i respektive vers):

----------- "felaktig" kommmatering -------------
  2.    Det folk, som vandrar i mörkret,
        skall se ett stort ljus;
        ja, över dem som bo i dödsskuggans land
        skall ett ljus skina klart.

  2.  och sade till dem: »Gån in i byn, som ligger mitt framför eder,
      så skolen I strax finna en åsninna stå där bunden och en fåle
      bredvid henne; lösen dem och fören dem till mig.
----------- "felaktig" kommmatering -------------

Föregående kapitel berättar om de konventioner vi har när vi skriver
(hur vi har marginalerna, hur prosa och poesi skiljer sig).  Din bibel
bör göra skillnad på prosa och poesi.  Ett förtydligande om poesin kan
vara på sin plats.  I en tryckt bibel ser Jes 9:17 ut ungefär så här:

----------- klipp -------------
 17.  Därför kan Herren icke       1
       glädja sig                  fortsättningsrad
   över dess unga män,             2 (jämnrad)
ej heller hava förbarmande         3
   med dess faderlösa  och än-     4 (jämnrad)
       kor;                        fortsättningsrad
ty de äro allasammans gudlösa      5
       ogärningsmän,               fortsättningsrad
och var mun talar dårskap.         6
Vid allt detta vänder hans vre-    7
       de icke åter,               fortsättningsrad
hans hand är ännu uträckt.         8
----------- klipp -------------

I projekt Runebergs utgåva ser den ut så här:

--------------------- klipp ------------------------
 17.    Därför kan Herren icke glädja sig               1
            över dess unga män,                         2 (jämnrad)
        ej heller hava förbarmande                      3
            med dess faderlösa  och änkor;              4 (jämnrad)
        ty de äro allasammans gudlösa ogärningsmän,     5
        och var mun talar dårskap.                      6
        Vid allt detta vänder hans vrede icke åter,     7
        hans hand är ännu uträckt.                      8
--------------------- klipp ------------------------

På http://www.lysator.liu.se/runeberg/bibeln/status.html kan du se
vilka böcker som behöver korrekturläsas.  När du bestämt dig för att
korrekturläsa en kan du meddela ceder@lysator.liu.se vilken bok du
korrekturläser, så blir status.html uppdaterad.

Enklast är om du kan hämta bibeln via anonym ftp från

    ftp://ftp.lysator.liu.se/pub/runeberg/src/

Filen som innehåller bibeln heter något i stil med bibeln-3.2.tar.gz,
där 3.2 är versionsnumret.  Det ökas varje gång en förbättrad utgåva
görs.

Versionsnumrets första siffra beskriver statusen på hela bibeln, och
kommer att ges så här:

        1.x     Inte alla böcker finns med.
        2.x     Alla böcker finns med.
        3.x     Alla böcker har genomgått stavningskontroll.
        4.x     Alla böcker har korrekturlästs en gång.
        5.x     Alla böcker har korrekturlästs två gånger.
        6.x     Alla böcker har samtliga fotnoter.
        7.x     Alla böcker har parallellhänvisningar.

Den andra siffran är ett rent löpnummer.  Vi försöker publicera nya
utgåvor så fort en ny bok har skrivits in eller korrekturlästs.

Filen bibeln-3.2.tar.gz är ett så kallat tar-arkiv, som i i sin tur
innehåller en fil per bibelbok.  Packa upp arkivet, editera direkt i
filen allt eftersom du upptäcker fel, och skicka till slut tillbaka
filen för den bok du korrekturläst till ceder@lysator.liu.se.  Om du
inte hittade något fel alls när du korrekturläste bör du meddela det
också, så att vi kan uppdatera den bokens status.

Om du har problem att packa upp tar-arkivet så kan vi skicka dig just
den bok du vill korrekturläsa med elektronisk post.
</pre>
